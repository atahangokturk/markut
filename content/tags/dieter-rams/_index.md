+++
title = "Dieter Rams"
seotitle = "Dieter Rams Kimdir? Hakkında Makaleler"
etiketimg = "/sayi-6/dieter-rams-tasarim-felsefesi/dieter-rams-ve-tasarim-felsefesi.jpg"
+++

## Dieter Rams Kimdir?

Dieter Rams, 1932 yılında Wiesbaden, Almanya'da doğdu. Marangoz olan büyükbabasından etkilenerek 1947 yılında Wiesbaden Sanat Okulu'nda mimari ve iç mimari dekorasyon eğitimi almaya başladı. İkinci yılında eğitimine ara vererek teoriden uzaklaşıp pratik deneyim kazanmak istedi. Rams’ın marangozluk için aldığı erken ödüller, 1950'lerin başında Almanya yeniden inşa edildiğinden mimar olarak eğitim görmesine yol açtı. 1948 yılında Wiesbaden Sanat Okulu'nda çalışmaya devam etti ve 1953'te onur derecesi ile mezun oldu ve daha sonra Frankfurt merkezli mimar Otto Apel'le çalışmaya başladı.


1955 yılında Alman elektrik ürünleri şirketi Braun'a Erwin ve Artur Braun tarafından şirketin iç mekanlarını modernleştirme misyonuyla alındı. Braun o dönemlerde devrim niteliğinde elektrikli ürünler tasarlıyor ve üretiyordu. Rams, bu dönemde Ulm Tasarım Okulu -Bauhaus ekolü- hocalarından Hans Gugelot, Fritz Eichler ve Otl Aicher ile birlikte birçok projede çalıştı.


23 yaşındayken Braun'daki ilk yılında, şirketteki yeni iç mekanlar için önerilerinin bir taslağını sundu. Duvara monte edilmiş raylı raf ve çekmece sistemi olan depolama sistemi ilk fikri olarak görülebilir.


Becerileri doğrultusunda ürün tasarımına dahil oldu. 1961-1995 yılları arasında Braun'un tasarım başkanı olarak çalıştı. İlk olarak PA1 projektörü tasarladı. Tasarladığı ürünlerin çoğu, ET hesap makinesi serisi de dahil olmak üzere yüzyılın ortalarında modern ikonlar haline geldi.


Rams Braun'da çalışmaya devam ettiği 1959 yılında aynı zamanda Niels Vitsoe ve Otto Zapf için mobilya tasarlamaya başladı. Bir yıl sonra 606 Evrensel Raf Sistemi piyasaya sürüldü.

Dieter Rams'in ikili kariyeri 1997'de Braun'dan ayrılana kadar devam etti.
En iyi tasarımların şirketlerce kurulan tasarım ekiplerinden elde edilebileceğine dair inancı çok kuvvetli olan Rams, bugün hala Vitsœ ile çalışmaya devam ediyor.

## Dieter Rams Hakkında Makaleler