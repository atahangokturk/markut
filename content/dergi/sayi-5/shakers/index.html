+++
title = "Yeryüzünde Cenneti Yaratma Arzusu: Shakers"
seotitle="Shakers Tasarımları - Yaşam Tarzı ve Tasarım Tarihi"
description="Shaker’ların tüm estetik kavramı işleve dayandığından işlevsel olmayan biçim kesinlikle estetik sayılmamıştır. Biçim, işlevden türemiştir. Shaker tasarımları."
url="sayi-5/shakers"
aciklama="Shaker’ların tüm estetik kavramı işleve dayandığından işlevsel olmayan biçim kesinlikle estetik sayılmamıştır. Biçim, işlevden türemiştir. Yerleşmenin seçimi, yerleşmelerdeki yapıların konumu, yapıdaki odalar, odadaki pencereler, bölmeler ve diğer özelliklerin yeri yararlarına göre belirlenmiştir."
type="sayfa"
thumb="/img/shakers-thumbnail.jpg"
date = "2021-01-01"
sayi=["05"]
sayfa="02"
yazar=["ecem hasbay"]
tags= ["anasayfa", "dergi", "sanat akimi"]
+++
<div class="container">

    <div class="row">
        <div class="col-md-6">
            <p>Tasarım tarihinde önemli bir yere sahip olan ve “XIX. Yüzyıl hippileri” olarak adlandırılan Shaker’ların
                kökeni, Fransız Protestan mezheplerinden “Camisard”ların titreyip bağırarak, dans edip şarkı söyleyerek
                ayinler düzenleme geleneğini alan İngiliz kökenli Quaker’larına dayanır. Quaker’ların radikal kolu
                Shaking Quaker, bir süre sonra Shaker’lar adıyla anılmaya başlamıştır.</p>
            <p>Oldukça tutucu olan bu mezhebin üyeleri, “İsa’nın İkinci Gelişi”ni müjdelemiş, Kutsal Ruhun üzerlerine
                indiğini hissettikleri an sarsılma nöbetleri geçirip kehanette bulunmaya başlamışlardır.</p>
            <p>Shaker’lara daha sonra katılan, grubun kurucusu ve öncüsü olarak görülen Ann Lee; Amerika’da cemaat
                yerleşimleri oluşturmuş, bekaret kuralına bağlı binyılcı tarikatının öğretileri ve ilkelerini tüm
                dünyaya duyurmuştur.</p>
            <p>Lee, tüm değerleri kokuşan eski dünyayı; şiddet, savaş, açgözlülük, yoksulluk, şehvet ve taşkınlık gibi
                tüm olumsuzluklardan arındırarak, insanlardan çok meleklere yakışan bir düzen yaratma çabası
                göstermiştir. Aslında onun yeryüzünde kurmaya çalıştığı düzen, Âdem ile Havva’nın cennetten kovulmadan
                önce Tanrı ile birlikte sürdürdükleri saf ve temiz yaşamdır.</p>
        </div>
        <div class="col-md-6">{{<img src="shakers-01-markut.jpg" alt="Yeryüzünde Cenneti Yaratma Arzusu: Shakers">}}</div>
    </div>

    <div class="row">
        <div class="col-md-6">
            <p>“Mother Ann” olarak anılan Lee, Hıristiyanlık dinindeki binyıl öğretisinin öncüsü olmuş, Hz. İsa nasıl
                Tanrı’nın
                ikili doğasının erkek yarısının cisimleşmiş haliyse, kendisinin de Tanrı’nın dişil yarısının bedenleşmiş
                hali
                olduğunu iddia etmiştir. Hz. İsa’yı kendisine model almış, aynı onun gibi alçakgönüllü ve yardımsever
                tabiatıyla
                Shaker mezhebine yeni üyeler katmış, katılan her ruhla “Hz. İsa’nın İkinci Gelişi”nin gerçekleştiğine
                inanmıştır.</p>
            <p>Shaker’lar ahlaki değerler bakımından mükemmeli öngörmüş, “Eller çalışmak, kalp Tanrı için” felsefesini
                benimseyip cenneti yeryüzünde oluşturmayı hedeflemişlerdir.</p>
            <p>Bunun için belirledikleri koşullar vardır. Başlıca ilkeleri ise saflık, temizlik ve günahsızlıktır.</p>
            <p>Bu biçimde yaşamın bedel ödemenin en iyi yolu olduğuna inanmışlardır. Tanrı haricinde hiçbir kişi veya
                nesneyle
                bağ kurmamışlardır. Bu nedenle tüm mal varlıkları ortaktır.</p>
            <p>Shaker’lar için eşitlik bir yaşam felsefesi olmuştur. Kadın-erkek eşitliği ile sosyal, ekonomik ve tinsel
                bakımdan eşitlik de özellikle üstünde durdukları konulardır.</p>
            <p>Aynı zamanda savaş karşıtı bir görüşleri vardır. Politikadan uzak durmuş, seçimlerde oy vermemişlerdir.
                Politikanın ayrımcılık yarattığını düşünmüş ancak; köleliğin kaldırılması, çocuk hakları, kadınların oy
                hakkı,
                zorunlu eğitim gibi konularla ilgilenmişlerdir.</p>
            <p>Shaker’lar her zaman karşılaştıkları sorunlara barışçı ve insani çözümler getirme eğiliminde olmuşlardır.
            </p>
            <p>Bu barışçı tutumların yanı sıra, kendilerini diğerlerinden ayırmış ve kendilerinin dışında kalanları
                “Dünyalı”
                olarak adlandırmış, onlardan olabildiğince uzak durmaya özen göstermişlerdir.</p>
            <p>O dönemin geleneksel Hıristiyan toplumu onların ibadet biçimlerini garipsemiş ve bu şekilde ibadet
                etmenin dinle
                alakası olmadığını düşünmüşlerdir.</p>
        </div>
        <div class="col-md-6">{{<img src="shakers-02-markut.jpg" alt="Yeryüzünde Cenneti Yaratma Arzusu: Shakers">}}</div>
    </div>

    <div class="row">
        <div class="col-md-6">
            <p>Shaker’lar yaklaşık yüz kişiden oluşan kalabalık gruplar halinde çiftliklerde yaşamış, haftada bir kez
                ayinlere
                katılıp, az yiyerek ve çok çalışarak yaşamlarını sürdürmüşleridir. Kadınlarla erkekler ayrı odalarda
                yatmış,
                ayrı masalarda yemek yiyip ve birörnek giyinmişlerdir. Soylarını ise evlat edinerek sürdürmüşlerdir.</p>
            <p>XIX. Yüzyılın ortalarında arazilerinin genişliği genelde beş altı dönümü bulmuştur. Bu arazilerde evler
                haricinde
                toplulukların ortak kullandıkları kendi taş ocakları, çömlekçi çamuru çıkarılan kuyuları, kum yatakları,
                ormanları ve yine kendileri için inşa ettikleri okullar, hastaneler, kiliseler, resmi binalar,
                atölyeler,
                çiftlik ambarları da vardır.</p>
            <p>Shaker’lar kullandıkları taştan tuğlaya kadar birçok malzemeyi kendileri hazırlamış ama cam, kereste ve
                odunu
                “dış dünya”dan almışlardır.</p>
        </div>
        <div class="col-md-6">{{<img src="shakers-11-markut.jpg" alt="Yeryüzünde Cenneti Yaratma Arzusu: Shakers">}}</div>
    </div>
    <div class="row">
        <div class="col-md-6">
            <p>Yiyecek, giysi ve barınak temin edebilmek için çalışmaktan öte bireylerin tinsel ve duyusal bakımdan
                kendilerini
                komün yaşama alıştırmaları gerekmiş, bir Shaker ailesi birlikteliği ifade eden paylaşma, yardımlaşma ve
                sabır
                gibi tüm insani meziyetleri edinmek ve insan doğasının iyi olduğuna inanmak zorunda kalmıştır.</p>
            <p>Kendilerine yakıştırılan aykırı görüşlerden ve pasifizm suçlamalarından dolayı sık sık kıyıma uğrayan
                Shaker
                grupları; örnek çiftlikleri, zengin ve düzenli yerleşmeleriyle övgü toplamışlardır.</p>
            <p>Bu yerleşmelerde yaşayanlar birçok teknik icat gerçekleştirmiş, ilk kez ambalajlayarak tohum
                pazarlamışlardır.
                Hatta bir dönem boyunca tıbbi bitki üreten en büyük grup Shaker’lar olmuştur.</p>
            <p>Shaker’ların toplantı evlerinin, samanlıklarının ve el sanatı ürünlerinin güzelliği ve işlevselliği
                Amerikan
                tasarım anlayışı üzerinde etkili olmuştur.</p>
            <p>Shaker’ların tasarım anlayışları dinsel inançlardan kaynaklanmakla birlikte, düzen ve sadelik üzerine
                kurulu
                yaşam felsefelerini de yansıtmıştır.</p>
        </div>
        <div class="col-md-6">{{<img src="shakers-10-markut.jpg" alt="Yeryüzünde Cenneti Yaratma Arzusu: Shakers">}}</div>
    </div>
</div>
<div class="text-center">
{{<img src="shakers-09-markut.jpg" alt="Yeryüzünde Cenneti Yaratma Arzusu: Shakers">}}
</div>
<div class="container">
    
<div class="row">
    <div class="col-md-6"> <p>Cenneti dünyada yaratma adına yaptıkları tüm işlerde, kendi iç dünyalarında da olduğu gibi saflık, yalınlık ve
        mükemmelliği aramışlardır. Mekân düzenlemeleri ve kullandıkları eşyalar işleve dayalı, abartısız, düzenli ve
        yalındır. Bu açılardan benimsedikleri ilkeler yüzyıl kadar sonra yaygınlık kazanacak olan işlevselcilik
        kavramıyla büyük benzerlikler taşır.</p>
    <p>Kendilerini komün yaşamına ve çalışmaya adamış oldukları için bir işi yapmanın ibadet yerine geçeceğine ve her
        nesnesin görünümünün işlevine uygun olması gerektiğine inanmışlardır. Bu nedenle ister bir çiftlik ambarı ister
        bir sepet isterse bir bina yapsınlar geçerli tek bir kural gözetmişlerdir: Hem yararlı hem de gerekli olması.
        Aletin, iskemlenin, yapının, hatta insanın bile değerini, yararlılık kavramı belirlemiştir. Bu nedenle kişisel
        zevk ve dünyevi değerlerden arınarak gerçekleştirilen komün evlerde kullanılan mobilyalar ve eşyaların tümü
        kullanımın ön plana çıktığı tasarımlardır.</p>
    <p>Shaker’ların tüm estetik kavramı işleve dayandığından işlevsel olmayan biçim kesinlikle estetik sayılmamıştır.
        Biçim, işlevden türemiştir. Yerleşmenin seçimi, yerleşmelerdeki yapıların konumu, yapıdaki odalar, odadaki
        pencereler, bölmeler ve diğer özelliklerin yeri yararlarına göre belirlenmiştir.</p></div>
    <div class="col-md-6"> <p>Shaker mobilyacıları her eşyayı işlevine göre biçimlendirmiş, kakma ya da kabartma gibi her türlü bezemeyi
        gereksiz bulmuş, süslemeyi dünyaya bağlılığı ifade ettiği için reddetmişlerdir. Shaker’ların dünyasında bir
        nesne ya da insan, ancak işlev gördüğü ölçüde değer kazanmıştır.</p>
    <p>Aynı zamanda mekânda da işlevselliğe önem vermişlerdir. Örneğin odayı temizlerken veya ayinler için daha fazla
        alana ihtiyaç duyulduğunda sandalyeleri asmak için bütün duvarı çepeçevre saran ahşap askılıklar yapmışlardır.
    </p>
    <p>Temizlik ve düzene, en az yalınlık ve işlevsellik kadar önem vermişlerdir. Yeryüzünde cenneti yaratmayı
        hedeflediklerinden “cennette pislik yoktur” görüşüyle yaşadıkları çevrenin tamamen pislikten arınmasına özen
        göstermiş, toz topluyor gerekçesiyle, genel hacimlerde halı ve benzeri nesnelere yer vermemişlerdir.</p>
    <p>Mekânda düzenin sağlanabilmesi, gece gündüz aranılan her şeyin bulunabilmesi, her şeyin yerli yerinde olması
        gerekçesiyle, mobilyaları irili ufaklı, bol çekmeceli, bazalı ve toz biriktirmeyecek şekilde üretmişlerdir.</p></div>
</div>


    <h2><strong>SHAKER’LARIN İKONİK TASARIMLARI</strong></h2>
<div class="row">
    <div class="col-md-6"> <figure class="image">
        {{<img src="shakers-08-markut.jpg" alt="Bu yüksek merdiven aralıklı sandalyeler tipik Shaker özelliklerine sahiptir.">}}
        <figcaption>Bu yüksek merdiven aralıklı sandalyeler tipik Shaker özelliklerine sahiptir.</figcaption>
    </figure>

    <p>Arkalıkları aşağıdan yukarıya doğru kalınlaşır, aralıkların genişliği de artar. Sandalyelerin geriye doğru yatık
        biçimi, kayıtlar için gerekli deliklerin açılmasını güçleştirirken, oturmayı rahatlatmaktadır.</p>
    <p>Diğer bir özellik de sandalyeyi iyice arkaya yatırarak oturulduğunda devrilmesini önleyen yarım kürelerdir. Bu
        küreler arka ayağın içindeki yuvada hareket edebilmektedir. Oturma yerinin döşemesi ya hasır örgülüdür ya da
        renkli kolanlarla örülmüştür.</p>
    <p>Bu sandalye, bir gün bir meleğin oturulacağı düşünülerek üretilmiştir.</p></div>
    <div class="col-md-6"><figure class="image">
        {{<img src="shakers-07-markut.jpg" alt="ir doktora ait olduğu düşünülen çekmeceli dolabın gövdesinde masif çam, çekmece kapaklarında ise masif ceviz kullanılmıştır. Çeşitli boyutlardaki çekmeceleri ve bunlar içindeki 166 bölme">}}
        <figcaption>Bir doktora ait olduğu düşünülen çekmeceli dolabın gövdesinde masif çam, çekmece kapaklarında ise
            masif ceviz kullanılmıştır. Çeşitli boyutlardaki çekmeceleri ve bunlar içindeki 166 bölme, Shaker
            tasarımındaki düzen ilkesini vurgulayan çarpıcı örneklerden biridir.</figcaption>
    </figure></div>
</div>
<div class="row">
    <div class="col-md-6">  <figure class="image">
        {{<img src="shakers-06-markut.jpg" alt="Fiziksel engelliler ve yaşlılar için tasarlandığı öne sürülen “close stole” yani kapaklı oturak günümüzün çağdaş klozetlerinin ilk örneklerindendir.">}}
        <figcaption>Fiziksel engelliler ve yaşlılar için tasarlandığı öne sürülen “close stole” yani kapaklı oturak
            günümüzün çağdaş klozetlerinin ilk örneklerindendir.</figcaption>
    </figure></div>
    <div class="col-md-6"><figure class="image">
        {{<img src="shakers-04-markut.jpg" alt="Shaker’lara ait tipik bir kutu örneği.">}}
        <figcaption>Shaker’lara ait tipik bir kutu örneği.</figcaption>
    </figure></div>
</div>
<div class="row">
    <div class="col-md-6"> 
    <figure class="image text-center">
        {{<img src="shakers-05-markut.jpg" alt="Değişik formlarda üretilen, kullanıcı isminin baş harflerinin bulunduğu elbise askıları, komün yaşamın gereği toplu halde yatılan yatak odalarında kullanılmıştır.">}}
        <figcaption>Değişik formlarda üretilen, kullanıcı isminin baş harflerinin bulunduğu elbise askıları, komün
            yaşamın gereği toplu halde yatılan yatak odalarında kullanılmıştır.</figcaption>
    </figure></div>
    <div class="col-md-6"><figure class="image text-center">
        {{<img src="shakers-03-markut.jpg" alt="Bu tahta delik açma makinesi “dış dünya”daki örneklerinden çok daha üstü.">}}
        <figcaption>Bu tahta delik açma makinesi “dış dünya”daki örneklerinden çok daha üstü.</figcaption>
    </figure></div>
</div>

    <p><strong>KAYNAKLAR</strong></p>
    <p>Osmanoğlu, E. (1994). Shaker Tarzı.&nbsp;<em>Art Decor,&nbsp;</em>19, 120-124</p>
    <p>Müstecaplıoğlu, İ. I. (1997). Shaker Tasarımı “Eller Çalışmak, Kalp Tanrı İçin”.&nbsp;<em>Arredamento
            Dekorasyon,&nbsp;</em>94, 125-129</p>
    <p>Alyanak, Ş. (1990). “Meleklere Layık Kusursuzluk” Peşinde: Shakers Yaşamı ve Tasarımları.&nbsp;<em>Arredamento
            Dekorasyon,&nbsp;</em>92-95</p>
    <p>……(1995). Shaker: Bir Mezhep ve Ahşaba Yön Veren Bir Yaşam Biçimi.&nbsp;<em>Ahşap,&nbsp;</em>2, 46-50</p>
    <p>Burks, J. M. Shaker Design: Out of this World</p>
    </article>
</div>