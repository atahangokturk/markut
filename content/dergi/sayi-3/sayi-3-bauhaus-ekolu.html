+++
title = "Bauhaus Ekolüne Bakış"
url = "sayi-3/bauhaus-tasarim-okulu-ekolu/"
date = "2020-11-01"
seotitle = "Bauhaus Tasarım Okulu, Ekolü"
description="Bauhaus ekolü nedir? Bauhaus ve endüstriyel tasarım. Bauhaus akımının etkileri. Yanlızca bir fikrin böyle bir etki yapma gücü vardır ki, geniş yankılar uyandırabilsin..."
aciklama="Bauhaus bir fikirdi. Onun dünyadaki tüm ilerici okullar üzerindeki büyük etkisinin temelinde, onun bir fikir olma gerçeğinde yatmaktadır. Böyle bir etkiye ne bir organizasyonla, ne de propagandayla ulaşılabilir. Yanlızca bir fikrin böyle bir etki yapma gücü vardır ki, geniş yankılar uyandırabilsin."
thumb="/img/bauhaus-markut.jpg"
sayi=[
"03"
]
sayfa="01"
yazar=["atahan gokturk"]
type="sayfa"
tags= [
"dergi", "bauhaus", "sanat akimi"
]
+++

<div class="text-center">
  <img loading="lazy" class="slb" src="/img/Bauhaus-Costume.jpg" alt="" />
</div>
<div class="container">
  <div class="row">
    <div class="col-md-6">
      <p>
        19. yüzyılın sonları 20. yüzyılın başlarında ortaya çıkan hızlı
        teknolojik gelişmeler, savaşların ortaya çıkardığı yıkımlar, sanat ve
        düşünce alanlarını etkilemiş yeni estetiksel arayışların ortaya
        çıkmasına zemin hazırlamıştır. Bu dönemde sanat tartışmaları yoğunlaşmış
        sanatın toplumsal yönü, sanatın işlevselliği sorgulanmaya başlanmıştır.
        İmparatorlukların parçalanması, krallıkların yok olması ve yerlerini
        yeni oluşumlara bırakmaları, sanat alanında da geleneksel kalıpların
        kırılarak yeni ve farklı tarz arayışları olarak değerlendirebileceğimiz
        modern sanat anlayışı egemen olmaya başlamıştır.
      </p>
      <p>
        Romantizmle başlangıç yapan modern sanatın, izlenimcilikle genişleyerek
        yayıldığını ve Paul Cezanne’la birlikte rotasını bulup ilerlediğini
        söyleyebiliriz. Cezanne 1901’de yapmış olduğu resimlerinde doğayı küp,
        silindir ve koni şeklinde geometrik parçalara ayırarak Kübizm akımının
        öncülüğünü yapmıştır. Picasso ve Braque gibi sanatçılar da Cezanne’ın bu
        anlayışını geliştirip devam ettirmişlerdir. Sanattaki gelişmeler bilimi
        etkilemiş, bilimin getirmiş olduğu teknolojik gelişmeler de sanata ivme
        kazandırmıştır.
      </p>
      <p>
        Kübist sanatçılar, doğa biçimlerini parçalayıp geometrik formlara
        dönüştürerek soyutlamaya gitmişlerdir. Mondrian ise, Kübizmi soyut sanat
        olarak değil soyutlayıcı sanat olarak adlandırmıştır. 20. yüzyılın ilk
        otuz yılında, toplumda yaşanan olaylara ve kültürel değişimlere paralel
        olarak Kübizm, Fovizm, Ekspresyonizm, Fütürizm, Dadaizm, Ready-Made,
        Konstrüktüvizm ve Sürrealizm gibi sanat akımları ortaya çıkmıştır. Bu
        dönemde yaşanan endüstri ve teknolojideki gelişmeler, estetik
        biçimlemeye ihtiyaç duyulmasına neden olmuştur.
      </p>
    </div>
    <div class="col-md-6">
      <p>
        <strong
          >Birinci Dünya Savaşından sonra sanat eğitimini kökten etkileyen bir
          kurum olan Bauhaus</strong
        >, endüstrileşmenin ayrıştırdığı sanatsal, teknik ve üretimsel
        bölümlerin birlikteliğini yeniden oluşturma uğraşlarının önemli bir
        noktasında <strong>1919 yılında Almanya</strong>’da kurulmuştur.
        <strong
          >Bauhaus anlayışı, uygulamalı sanatlar ile güzel sanatlar</strong
        >
        arasındaki engeli ortadan kaldırarak her iki uğraş alanının karşılıklı
        etkileşmesine uygun bir ortam hazırlamayı amaçlamıştır. Bauhaus’da amaç,
        hiçbir zaman zanaatkâr yetiştirmek olmamış, uygulanan eğitim ve
        öğretimin esası, kişisel becerileri geliştirecek atölye sistemi üzerine
        oluşturulmuştur. <strong>Atölyeler</strong> araştırma laboratuvarları
        gibi kullanılmış, endüstrinin gereksinimi olan modüller, bu atölyelerde
        hazırlanmıştır. Bauhaus’ta ilk defa endüstrinin gereksinimlerini
        karşılama amacıyla tasarımlar hazırlanarak, tekstil, cam, metal, baskı
        ve seramik atölyelerinde prototipler yapılmış, fabrikalarda üretimler
        gerçekleştirilmiştir. Toplum, ilk kez sanatçılar tarafından hayata
        geçirilen bu tasarımları günlük yaşamda kullanma fırsatını bulmuştur.
      </p>
      <figure class="figure">
        <img loading="lazy" class="slb"
          class="figure-img img-fluid"
          src="/img/bauhaus-ogretmenleri-dessau.jpg"
          alt=""
        />
        <figcaption class="figure-caption">
          Öğretmenler; Dessau’daki Bauhaus Stüdyo Binasının Çatısında, c1926.
          L-R: Albers, Scheper, Muche, Moholy-Nagy, Bayer, Schmidt, Gropius,
          Breuer, Kandinsky, Klee, Feininger, Stölzl, Schlemmer.
        </figcaption>
      </figure>
    </div>
  </div>
  <h2>BAUHAUS ve Endüstriyel Tasarım</h2>
  <div class="row">
    <div class="col-md-6">
      <p>
        IX. yy’ın ortasından itibaren ortaya çıkan akımlardan belki de hiçbiri,
        ürünler üzerinde Bauhaus’un form dili kadar etkili olup, hayatımıza bu
        derece yoğun yansımamıştır.
      </p>
      <p>
        Bauhaus, disiplinlerarası tasarım okulu olarak geliştirdiği deneysel
        müfredat ve yenilikçi öğretim uygulamaları ile çağdaş endüstri ürünleri
        tasarımının temelini oluşturmuş, sanayi ile uyum sağlamayı hedeflediğini
        belirten bir açılış manifestosu yayımlamış, gündelik yaşam için
        tasarlanacak, sanayi ve sanatın sentezi ürün tasarımları yapmayı amaç
        edinmiştir.
      </p>
      <figure class="figure">
        <img loading="lazy" class="slb"
          class="figure-img img-fluid"
          src="/img/bauhaus-movement-school.jpg"
          alt=""
        />
        <figcaption class="figure-caption">
          Dessau Bauhaus Okul Binası
        </figcaption>
      </figure>
    </div>
    <div class="col-md-6">
      <p>
        “Bauhaus ekolü, De Stijl, Jugendstil, Konstrüktüvizm, Ekspresyonizm gibi
        sanat akımlarından etkilenmiş olmasına rağmen, temel felsefesi Deutscher
        Werkbund akımının endüstriyel üretime katmak istediği Alman tarzından
        gelmiştir.”
      </p>
      <p>
        1907’de kurulan Deutscher Werkbund, Alman tasarımının temellerini
        oluşturmuştur. Endüstrileşen dünyada, sanayinin mükemmelleşmesi hedefi
        ile sanayici, tasarımcı ve zanaatkârı bir araya getiren bir birliktir.
      </p>
      <p>
        “İlk yıllarında… daha çok el sanatlarını destekleyici olmuştur. I. Dünya
        Savaşı’nın son yıllarında ise, endüstriyel sorunlar daha da önem
        kazanmaya başlamıştır. … Hermann Muthesius’a göre Werkbund; Almanya’nın
        ekonomik refah düzeyini yükseltip, uluslararası alandaki gücünü
        arttırmakla kalmayacak, küresel ticaret sahasında bütünleşmiş, kendi
        bilincinde olan ve niteliksel olarak üstün bir ‘Alman stili’
        yaratacaktır.”
      </p>
      <p>
        Werkbund’un etkisi Almanya’ya yayılmıştır. “Güzel Sanatlar Eğitimi veren
        okullar, müfredat programlarına endüstrinin sorunlarını da almaya
        başladılar. Bauhaus, endüstrinin sorunlarına çözüm arandığı bir dönemde
        ortaya çıkmış bir olgudur. Aynı doğrultuda ve aynı sorunlara çözüm
        arayan birçok atölye ve okul vardır, fakat Bauhaus bunların en
        kapsamlısı ve gelişmişidir. Walter Gropius tarafından kurulan okul dönem
        şartları dahilinde sanat ve zanaatı birleştirip, teknolojiden
        yararlanıp, işlevsel, sade ve seri üretime yönelik tasarımlar yapmayı
        hedeflemiştir. Kökleri Arts and Crafts, de Stijl gibi akımlara ve
        ‘Deutscher Werkbund’ gibi kurumlara dayanan okul, döneminin ve daha
        sonrasının, hatta bugünlerin tasarım niteliklerini derinlemesine
        etkileyen bir öneme sahip olmuştur.”
      </p>
    </div>
  </div>
  <div class="row">
    <div class="col-md-6">
      <p>
        Bauhaus, Werkbund’un yarattığı yeni anlayışı benimsemiştir. “Bauhaus’ta
        ilk defa endüstrinin gereksinimlerini karşılama amacıyla tasarımlar
        hazırlanarak, tekstil, cam, metal, baskı ve seramik atölyelerinde
        prototipler yapılmış, fabrikalarda üretimler gerçekleştirilmiştir.”
      </p>
      <p>
        Uygulamalı öğretim fikri, farklı bir ders programı ortaya çıkarmıştır.
        Atölye çalışmaları öncelikli konumdadır. Farklı atölyelerde öğrenciler
        usta-çırak ilişkisine dayalı uygulama yapmaktadır. Bu yöntemler
        dünyadaki sanat ve tasarım öğretimini köklü bir dönüşüme uğratmıştır.
        Bauhaus, endüstri ürünleri tasarımı öğrenimi veren ilk kurum olarak
        günümüzde bu disiplinin temelini oluşturmuştur. Bauhaus, kurucusu Walter
        Gropius, “sanat ve endüstriyi birleştirmeyi amaçladı böylelikle Bauhaus,
        endüstri çağı düşüncesinin oluşturduğu bir eğitim merkezi oldu.”
      </p>
    </div>
    <div class="col-md-3">
      <figure class="figure">
        <img loading="lazy" class="slb"
          class="figure-img img-fluid"
          src="/img/joost-schmidt-mechanical-stage design.jpg"
          alt=""
        />
        <figcaption class="figure-caption">
          Mechanical Stage Design by Joost Schmidt, 1925.
        </figcaption>
      </figure>
    </div>
    <div class="col-md-3">
      <figure class="figure">
        <img loading="lazy" class="slb"
          class="figure-img img-fluid"
          src="/img/Bauhausaustellung-1923.jpg"
          alt=""
        />
        <figcaption class="figure-caption">
          Poster for the Bauhausaustellung (1923)
        </figcaption>
      </figure>
    </div>
  </div>
  <div class="row">
    <div class="col-md-6">
      <p>
        Bu nedenle aslında Bauhaus’u bir okul değil, bir
        “<strong>düşünce</strong>” sistemi olarak kabul etmek mümkündür.
        Dolayısı ile sadece bir öğretim programı değil, Bauhaus, eğitim ve
        öğretim sistemi olmuştur. Makine ve makineleşmeyi tasarımda artı bir
        eleman olarak değerlendirmiştir. Gropius, sanat ve endüstri arasındaki
        bağları yeniden düzenlemiştir. Endüstriyel üretim ve endüstrileşmenin
        önemli olduğu düşüncesi ile Bauhaus’un tasarımda endüstriyel bir
        yaklaşım benimsemesi gerektiğini savunmuştur.
      </p>
      <p>
        Gündelik hayata yönelik ürünler tasarlamışlardır. Kahve fincanından,
        kentsel tasarıma kadar, çağdaş yaşamı her yönüyle ele almış, kullanım
        ürünlerini yeniden yorumlamışlardır. “Bauhaus, endüstri çağı
        düşüncesinin oluşturduğu bir eğitim merkezi oldu. 1919-1925 yılları
        arasında koşullara ve gereksinimlere göre yeni atölyeler kuruldu ve her
        sömestrde öğrenci programları yeniden oluşturuldu. Yapıcı düşünce temeli
        üzerine kurulan Bauhaus, eğitim sisteminde yeni bir çığır açtı. Kısa
        zamanda başka ülkeler de bu sistemi, yerel koşullara ve gereksinimlere
        göre değiştirerek benimsediler.”
      </p>
    </div>
    <div class="col-md-3">
      <figure class="figure">
        <img loading="lazy" class="slb"
          class="figure-img img-fluid"
          src="/img/walter-gropius.jpg"
          alt=""
        />
        <figcaption class="figure-caption">Walter Gropius</figcaption>
      </figure>
    </div>
    <div class="col-md-3">
      <figure class="figure">
        <img loading="lazy" class="slb"
          class="figure-img img-fluid"
          src="/img/Lyonel-Feininger-Katedral-bauhaus-manifesto-kapak.jpg"
          alt=""
        />
        <figcaption class="figure-caption">
          Lyonel Feininger, “Katedral”, Bauhaus Manifestosu için kapak, Nisan
          1919
        </figcaption>
      </figure>
    </div>
  </div>
  <div class="row">
    <div class="col-md-6">
      <p>
        Dessau’ya taşındığında okul endüstriyel işlevselliği benimsemiş, eğitim
        sistemi farklılaşmıştır. Devlet desteğini yitirmesi, okulu kendini
        finanse edecek çözümler bulmaya yöneltmiştir. Bu dönemde okulun kendi
        tasarımlarını üretip, satışını yapması, okulun zanaattan endüstriyel
        fonksiyonalizme geçişine sebep olmuştur. Bauhaus’un 1929’da Basel ve
        Mannheim’da açtığı, tasarımlarını tanıtma amaçlı gezici sergi büyük ilgi
        görmüştür.
      </p>
      <p>
        Bauhaus’un bugün bile endüstri ürünleri tasarımı eğitimi üzerinde
        etkileri yoğun olarak sürmektedir. “En önemli özelliklerinden biri;
        makinelerden yararlanmayı benimsemesi, endüstrinin olanaklarını
        yadsımayarak endüstriyel üretim koşullarına uygun bir sanat eğitimi
        vermesidir. Bu da onu ilk gerçek endüstri tasarımı okulu durumuna
        getirmiştir.”
      </p>
      <p>
        Werkbund altyapısından gelişen Alman tasarım geleneğinin, en önemli
        sembolü olan Bauhaus’un endüstriyel bakışa sahip eğitimi, “<strong
          ><em>sanayi estetiği</em></strong
        >” diye adlandırılan yeni bir form dili ortaya çıkarmıştır.
      </p>
    </div>
    <div class="col-md-6">
      <figure class="figure">
        <img loading="lazy" class="slb"
          class="figure-img img-fluid"
          src="/img/Gropius_Walter_1922_Schema_zum_Aufbau_der_Lehre_am_Bauhaus.jpg"
          alt=""
        />
        <figcaption class="figure-caption">
          Bauhaus'taki öğretim yapısı için şema
        </figcaption>
      </figure>
    </div>
  </div>
  <div class="p-md-5">
    <h3>Türkiye’de İlk Endüstri Tasarım Eğitimi</h3>
    <p>
      Cumhuriyet’in kuruluşu ile birlikte, Sanayi-i Nefise Mektebi önemli bir
      rol üstlenmiştir. Bu eski kurum, Cumhuriyetin kuruluşu ertesinde, İstanbul
      Devlet Güzel Sanatlar Akademisi (İDGSA) olmuştur.
      Kurumda yetişen Seyfi Arkan, Fazıl Aysu, Nazimî Yaver Yenal, Sadun Ersin,
      Muhlis Türkmen vb pek çok tasarımcı, çağdaş Türkiye’nin yeni yapılanma
      sürecinde evlerde ve kamu mekânlarında (TBMM, Florya Deniz Köşkü vb)
      mobilya ve iç mekân tasarımları yapmıştır.
    </p>
    <p>
      Ancak Türkiye Cumhuriyeti, ilk dönemlerinde modern bir yaşam tarzını
      benimsemek istemesine rağmen eldeki üretimlerle yetinmek durumunda
      kalmıştır. Bu dönemde, “Türkiye sanayisi genel olarak az gelişmiştir.
      Akademi’de (İDGSA) Endüstri ürünleri Tasarımı ve üretimi 1920’lerin
      sonundan itibaren oluşmaya başlamıştır. Akademi, önceleri yalnızca güzel
      sanat dallarının eğitiminin verilirken, tasarım alanındaki ilk adımların
      atıldığı yer olmuştur.”
    </p>
  </div>
  <div class="p-md-5">
    <p>
      Bauhaus’un temel düşüncesi ve tasarım anlayışı bir eksen olarak önce kendi
      dönemini, daha sonra Ulm Tasarım Yüksek Okulu ve Alman endüstrisinin
      katkılarıyla Alman tasarım kültürünü, dolaylı olarak da modern çağın
      tasarım kültürünü etkilemiştir. Bauhaus hareketi, geçmişte olduğu gibi
      bugün de sanatın radikal bir biçimde modernize edilmesi amacını
      taşımaktadır. Bauhaus aslında, geleceğin inşası olan bir ütopyanın, bütün
      sanat alanlarını aynı potada buluşturmasıdır. Sanat ve zanaat bir uyum
      içerisinde birbirlerine bağlanmasıyla serbest ve uygulamalı sanat
      arasındaki ayrım da ortadan kalkmıştır. Bauhaus akademik eğitim sistemine
      sırt çevirmek suretiyle ve biçimlendirme esaslarını yeniden düzenleyerek,
      özellikle atölyeyi modern endüstri biçimindeki yapılandırmalar için öne
      çıkartarak ve favori olarak göstererek, sanat eğitimi alanını reforme
      etmesiyle, gerçek sanatsal tavrı ortaya koyabilmişlerdir.
    </p>
  </div>

  <blockquote class="p-md-5 m-md-5">
    Bauhaus bir fikirdi. Onun dünyadaki tüm ilerici okullar üzerindeki büyük
    etkisinin temelinde, onun bir fikir olma gerçeğinde yatmaktadır. Böyle bir
    etkiye ne bir organizasyonla, ne de propagandayla ulaşılabilir. Yanlızca bir
    fikrin böyle bir etki yapma gücü vardır ki, geniş yankılar uyandırabilsin.
    <strong> -Ludwig Mies van der Rohe, 1957 </strong>
  </blockquote>


  <h5>Kaynaklar</h5>
  <small><pre><code>
    "Bauhause Tasarım Okulu” Atatürk Üniversitesi Sosyal Bilimler Enstitüsü Dergisi 2014 18: 105-120 Serap BULAT, Mustafa BULAT, Barış AYDIN

    “Endüstri Ürünleri Tasarımı Disiplininde Bauhaus Etkileri” Mimarist Dergisi sayı: 66 s.17-24 Meltem Özkaraman Şen
    
    https://monoskop.org/Bauhaus
    
    https://tr.wikipedia.org/wiki/Bauhaus
    
    https://en.wikipedia.org/wiki/Bauhaus
    </code></pre></small>
</div>
